# מדריך draw.io לשינוי כיוון השפה מימין לשמאל באופן אוטומטי בדיאגרמות

2 פתרונות פשוטים לשיפור העבודה עם טקסט בעברית או שפות שנכתבות מימין לשמאל ב **draw.io** ביישום מהיר שפותר בעיה גדולה ומעצבנת.



---

## הקבצים שמצורפים ברפוזיטורי:

- קובץ `draw.io_rtl_configuration_with_PASTE_FIXED.js` זה קובץ הגדרות JSON של תצורת טקסט. הקוד מגדיר: גופן עברי נעים, יישור וכיוון אוטומטי מימין לשמאל גם בהדבקת טקסט מבחוץ וגם אם מקלידים מילים באנגלית באמצע משפט בעברית. מתאים למי שמשתמש ב draw.io בדפדפן או בתוכנה, לא נדרשת הורדה של הקובץ למחשב. הגרסה חדשה.
- קובץ `draw.ioRTL.js` הוא קובץ הגדרות פשוט יותר, שמגדיר RTL בלי תיקוני הדבקה. גרסא ישנה שיצרתי.
- הפלאגין `RTLplugin.js` הוא תוסף JavaScript שמטמיע את ההגדרות אוטומטית בדפדפן. מתאים למי שמשתמש בגרסת הדפדפן של draw.io ורוצה להוריד פלאגין (**ההגדרות של הפלאגין ושל הקונפיגורציה מהקובץ הראשון ישמרו גם לאחר סגירת הדף**).

---

## הפיתרון לבעיה:

בזמן עבודה עם טקסט בעברית, במיוחד בדיאגרמות ושרטוטים, הכיוון חייב להיות מימין לשמאל. חשוב שהגופנים, היישור והריווח יהיו מתאימים. הקבצים שצירפתי פותרים בעיות כמו טקסט שמודבק בכיוון הפוך או גופנים לא מתאימים בצורה אוטומטית ובלי להגדיר מחדש בכל פעם.

---

## שלבי ההתקנה:

### שימוש בקובץ הקונפיגורציה (לתוכנה או לאתר בדפדפן) - עיניין של העתקה והדבקה, זמן משוער = חצי דקה.

1. פותחים את draw.io.
2. בתפריט, לבחור ב־**תוספות\Extras** ואז **Configuration**.
3. מעתיקים את הקוד  מהקובץ `draw.io_rtl_configuration_with_PASTE_FIXED.js` (אין צורך להוריד את הקובץ. רק להעתיק את הקוד!) ומדביקים בתיבת "Configuration".   (לחילופין, אפשר גם להעתיק את הקוד מ `draw.ioRTL.js` אם תרצו גרסה בלי שינוי כיוון בהדבקת טקסט) 
4. לוחצים "החל" בשביל לשמור את ההגדרות ומרעננים את הדף בדפדפן. אם אתם משתמשים בתוכנה מותקנת על המחשב - שמרו את הדיאגרמה אם עבדתם על אחת לפני, סגרו את החלון ופתחו מחדש.
5. מעכשיו, כל טקסט שתקלידו או תדביקו יוצג עם כיוון מימין לשמאל בעיצוב עברי נכון.

---

### שימוש בפלאגין:   (*לא חובה למי שהעתיק את הקוד והדביק בקונפיגורציה.)

1. תצטרכו לפתוח את draw.io בדפדפן.
2. בתפריט, לבחור ב־**תוספות\Extras**, אחר כך ב־**Plugins**, ולבסוף ב־**Load Plugin...**.
3. להעלות את הקובץ `RTLplugin.js`.
4. הפלאגין יטען ויחיל את ההגדרות אוטומטית.
5. אפשר להקליד ולהדביק טקסט בעברית בנוחות ללא צורך בשינויים נוספים.

---

## למי זה מתאים?

- משתמשים בתוכנת draw.io במחשב – מומלץ להשתמש בקבצי הקונפיגורציה.
- משתמשים ב draw.io דרך דפדפן – מומלץ להשתמש בפלאגין.

---

## עזרה ותרומות

כל שאלה, בעיה או הצעה לשיפור, ניתן לפתוח issue או לשלוח pull request ברפוזיטורי.
